抄录“预筹暑假自修之方法”，为民国某高小校之生的作文

文章抄自《民国学生 这样写作文》（下卷）（有个别字词为余所改动）
丈夫贵自立，男儿当自强，故吾人读书贵自修，而自修尤贵有方。然当平日，有明蜽训诲，一步一趋，自有津梁；有良朋切磋，相规相勖，自可商量，所忧者，离群索处，终日皇皇。虽欲频年以兀兀，恐难寻坠绪之茫茫。况在暑假，赤帝当阳，方欲浮瓜沉李，襟披风当，若下帷闭户，岂不于卫生有妨？不知古人之读书也，何以萤囊？可知夏日不辍修养，益信益彰；且心静则酷热自去，神定则俗虑全忘。是宜自订课表，自立主张，自用其心思，自虚其衷肠。其于文也，宜宗汉唐，亦《庄》亦《骚》，古色添香；其于书法，则效钟王（三国时魏书法家钟繇与东晋书法家王羲之的合称），银钩铁画，笔挟风霜。数理不厌精细，体育则求健康；书不读秦汉而还，自比羲皇（伏羲氏），乐不歌郑卫之音，大风泱泱。之数者行有余力，则槐阶迎爽，竹院纳凉；或垂钓于柳岸，或泛棹于荷塘；或旧友相访，把酒盈觞，开轩面圃，欢叙一堂。虽然，游戏不可极，学业不可荒，挂角者（典故是隋朝的李密把书出门时仍挂在牛角上，来源：百度百科）声名犹显达，负薪者（汉朝朱买臣砍柴时把书放到柴上，来源同上，详见词条：负薪挂角）姓氏且显扬。吾人既有志于云路也，当不待父兄之诏勉，而自宝其景光。我自修之方法，预筹若此，力行或有未遑，言之且羞且愧，且悚且惶。
